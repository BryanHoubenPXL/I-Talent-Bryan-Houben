---
title: 'Seminarie - Gluo'
publishedAt: '2023-04-18'
summary: '18 april 2023 werd er een seminarie gegeven door twee werknemers van Gluo, een bedrijf dat zich focust DevOps practices, automatisering, CI/CD… en meer. Het seminarie zelf zou gaan over DevOps en multi-cloud architectuur. Het doel van dit seminarie was om de deelnemers meer bekend te maken met de meest populaire cloudbased services: Amazon Web Services, Google Cloud en Azure. We zouden deze services dan ook met elkaar kunnen vergelijken...'
---

18 april 2023 werd er een seminarie gegeven door twee werknemers van Gluo, een bedrijf dat zich focust DevOps practices, automatisering, CI/CD… en meer. Het seminarie zelf zou gaan over DevOps en multi-cloud architectuur. Het doel van dit seminarie was om de deelnemers meer bekend te maken met de meest populaire cloudbased services: Amazon Web Services, Google Cloud en Azure. We zouden deze services dan ook met elkaar kunnen vergelijken, eventuele voor- of nadelen aankaarten, en verschillen in hun respectievelijke workflow aankaarten. Qua theorie was er ook een moment om ons bij te scholen over DevOps, en waarom het zo veel gebruikt wordt in moderne IT-omgevingen. Persoonlijk verwachtte ik van dit seminarie dat we op praktisch niveau te werk konden gaan met deze services, wat we uiteindelijk ook mochten doen.

Nadat het theoretisch deel van het seminarie was afgerond, werd er gevraagd aan alle deelnemers om ons in groepjes van twee te verdelen. Vanaf nu zouden we in deze groepjes aan de slag kunnen gaan aan op zes op voorhand uitgestippelde labs. Deze bouwden telkens verder op het vorige, om ons stap voor stap de verschillende componenten van een Multi-cloud infrastructuren uit te leggen. Het einddoel was hier om met elk van de drie cloudcomputing services een deployment pipeline voor een applicatie op te zetten. Op het bord werd automatisch de progressie van elk groepje live bijgehouden. Persoonlijk vond ik dit wel een meerwaarde, want deze “gamificatie” van de opdrachten zorgden er voor dat elke groep aandachtig (samen) werkte en maakte het leuker om deze te voltooien. 

In lab 1 vertrokken we vanuit een Dockerfile. Hiermee konden we een image builden waarmee we lokaal onze applicatie konden draaien. Persoonlijk verliep dit heel vlot, aangezien dit iets was wat we voor veel vakken in mijn keuzetraject zelf al moesten doen. In lab 2 begonnen we met wat moeilijkere concepten: Via AWS maakten we een EC2 VM aan en kende deze een DNS-record toe. Hier konden we dan mee verbinden, waarna we er Docker op konden installeren en zo een nginx container laten draaien. We konden manueel naar het adres van deze pagina gaan om te zien dat deze container succesvol was opgestart. 

In lab 3 begonnen we met automatisatie. Met behulp van Infrastructure as Code tools zoals CloudFormation (voor AWS) en Bicep (Azure) leerden we dat de (manuele) stappen die we in lab 2 ondernomen hadden makkelijk konden automatiseren. Op deze manier moest er minder werk herhaald worden en verliep het proces vlotter. We deden dit aan de hand van een paar meegegeven templates. Jammer genoeg werd de inhoud van deze templates niet echt uitgelegd. Hierna werd er kort verteld over Terraform, waar we in het volgende lab mee zouden beginnen.

We ontdekten dat Terraform als infrastructure as Code tool compatibel is met meerdere cloud providers. In lab 4 gebruikten we Terraform om onze applicatie uit te rollen naar AWS, Google Cloud en Azure. Het gebruik van één uniforme 'taal' voor deze drie verschillende services biedt niet alleen gemak maar versterkt ook ons vermogen om snel te schakelen tussen platforms. Bovendien maakt Terraform het mogelijk om opgezette infrastructuren eenvoudig weer te verwijderen, wat bijdraagt aan een flexibele werkomgeving. In lab 5 gingen we verder met het in elkaar zetten van onze eerste pipeline. Deze pipeline was ontworpen om onze infrastructuur automatisch te creëren en daarna ook weer te verwijderen, wat ons waardevolle inzichten gaf in het continue integratie- en leveringsproces.

Tot slot richtten we ons in lab 6 op het toepassen van onze kennis om met behulp van Kaniko een applicatie pipeline te ontwikkelen die onze app bouwde en uitrolde naar de drie cloud providers. Deze sessie gaf ons een praktische ervaring in het beheren van multi-cloud omgevingen, waarbij we leerden hoe we consistente en efficiënte deployment processen kunnen garanderen. Deze vaardigheden zijn essentieel voor moderne softwareontwikkeling en zullen ons helpen om succesvolle en schaalbare oplossingen in de echte wereld te implementeren.

## Reflectie

Over het algemeen was het seminarie zeer interessant. Cloudbased werken is iets wat binnen mijn keuzetraject niet vaak wordt aangehaald. In de zeldzame gevallen dat hier wel over werd gesproken, was het vooral kort en theoretisch. Het was dus voor mij heel nuttig om hier eens praktisch een oefening rond te maken. Er zijn bij de labs een aantal tools en begrippen toegepast waar ik niet eerder van had gehoord, die later in mijn carrière ongetwijfeld nog zullen terugkomen. Ik denk dan bijvoorbeeld aan Terraform, Bicep en AWS CloudFormation. 

Bovendien vond ik het ook behulpzaam om bij te leren over de 3 grote verschillende cloud providers, aangezien in de lessen de focus meestal vooral op Microsoft Azure lag. De geleverde documentatie bij de labs was makkelijk te volgen en begrijpen, wat voor iemand die op dit vlak nog weinig kennis heeft zeer geapprecieerd werd. Wel merkte ik dat ik in vergelijking met mijn groepsgenoot, die over meer kennis rond deze onderwerpen beschikte, veel trager was en af en toe zaken verkeerd interpreteerde. Gelukkig kon ik wel op hem en de sprekers rekenen om mij in dat geval bij te sturen.

Er zijn wel een aantal dingen aan het seminarie die naar mijn mening wat beter konden. Het hele theoretisch stuk rond DevOps vond ik bijvoorbeeld overbodig. De begrippen hier rond worden immers door de loop van de academiejaren al meerdere keren aangehaald, en op een veel minder oppervlakkig niveau. Ik zou liever gehad hebben dat deze tijd besteed werd aan extra uitleg rond de tools en cloud services, of meer informatie rond hoe bepaalde delen van de infrastructuur precies werkten. Het volgen van de documentatie van de labs was misschien wel gemakkelijk, maar soms voelde het alsof we niet meer moesten doen dan knippen en plakken, zonder uitleg wat we precies aan het uitvoeren waren of hoe deze zaken precies werken.